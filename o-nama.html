<!DOCTYPE html>
<html>
	<head>
		
		<!-- CSS -->
		<link rel="stylesheet" href="style-responsive.css">
		<!-- End CSS -->
		<!-- meta elementi -->
		<meta name="viewport" content="width=device-width; initial-scale=1.0; maximum-scale=1.0; user-scalable=0;">
        <meta http-equiv="content-type" content="text/html; charset=utf-8">
        <meta name="description" content="Brzo pronađite najpopularnije Božićne pjesme i zapjevajte s najbližima!">
        <meta name="keywords" content="christmas, božić, carols, pjesme, božićne pjesme, song, pjesma, music, glazba, singing, pjevanje, snow, snijeg, holiday, praznik, holidays, praznici, jingle bells, zvončići, bells, zvona, theme, tema, santa, djed mraz, santa claus, lyrics, presents, pokloni, family, obitelj">
		
		<meta name="author" content="Matija Milaković">
		<!-- kraj meta elemenata -->
		
		<!-- Google Fonts -->
		<link href="https://fonts.googleapis.com/css?family=Roboto&display=swap" rel="stylesheet"> 
		<!-- End Google Fonts -->
		<title>O nama - Božićne Pjesme</title>
	</head>
<body>
	<header>
	<div class="hero-image"></div>
	</header>
<div class="topnav" id="myTopnav">
  <a href="index.html" class="active">Početna</a>
  <a href="pjesme.html">Pjesme</a>
  <a href="kontakt.html">Kontakt</a>
  <a href="o-nama.html">O nama</a>
  <a href="galerija.html">Galerija</a>
  <a href="javascript:void(0);" class="icon" onclick="myFunction()">
    <i class="fa fa-bars"></i>
  </a>
</div>
<div style="padding-left:16px">
</div>
<script>
function myFunction() {
  var x = document.getElementById("myTopnav");
  if (x.className === "topnav") {
    x.className += " responsive";
  } else {
    x.className = "topnav";
  }
}
</script>
	<main>
		<h1>O Nama</h1>
		<h2>Jednostavan način da zapjevate uz najmilije!</h2>
		<video width="50%" controls poster="img/srebrna_krila_bozic_dolazi.jpg" >
		  <source src="video/bozic_dolazi_srebrna_krila.mp4" type="video/mp4">
		  Your browser does not support HTML5 video.
		</video>
		<p>Ova stranica stvorena je da bi ljudi s lakoćom pronašli najpopularnije božićne pjesme na hrvatskom jeziku.</p>
		<p>Božićno vrijeme označava početak nove godine. Počinje s Prvom večernjom rođenja Gospodnjega, a završava nedjeljom koja slijedi nakon 6. siječnja, tj. blagdanom Krštenja Gospodnjega.</p>
		<p>Hrvatska riječ Božić zapravo je umanjenica riječi Bog. Preuzeta je kao naziv jednog od tri najveća kršćanska blagdana (Uskrs, Duhovi i Božić). Božić je dan kad se rodio mali Bog, Isus Spasitelj. Latinski izraz Nativitatis Domini Nostri Jesu Christi označava rođenje Gospodina našega Isusa Krista u ljudskom obliku. Božić se u počecima kršćanstva nije slavio, a u ranom srednjem vijeku zasjenio ga je blagdan Bogojavljenja. Prvi trag slavljenja Božića nalazi se u Depositio episcoporum i Depositio martyrum, kalendarskom popisu dana smrti rimskih biskupa i mučenika iz 354. godine, autora Dionisia Furia Filocalusa, iz čega proizlazi da se već 336. godine blagdan Kristova rođenja u Rimu slavio 25. prosinca</p>
		<p>Središte i vrhunac božićnih svetkovina svakako je euharistijsko slavlje – sv. misa. Unutar toga liturgijskog slavlja potrebno je razumjeti povijesni razvoj liturgijskog pjevanja i njegovu duhovno-kulturnu baštinu, koja je nezaobilazni i sastavni dio euharistijskoga slavlja. Naime, glazba impresivno utječe na čovjeka te stvara ozračje radosti i svečanosti u pripravljanju i slavljenju blagdana. U tom pogledu ni hrvatski narod ne zaostaje u usporedbi s drugim narodima te bogatom i specifičnom povijesnom tradicijom stvara golemi opus posvećen božićnom liturgijskom vremenu i misteriju rođenja Djeteta Isusa.</p>
		<p>Hrvatski božićni napjevi svoj odraz nalaze u književnosti i umjetnosti te su kao takvi slika božićnog otajstva, objavljenoga i prepjevanoga evanđelja. Evanđelje je stoljećima nadahnjivalo pjesnike i skladatelje da liturgijskim i biblijskim sadržajem prenesu ozračje božićne radosti zbog Novorođenog Kralja. Zanimljiva je i tvrdnja M. Gavazzia da se poneke hrvatske božićne popijevke svrstavaju »među najstarije primjere hrvatskog stihotvorstva« te se može ustvrditi da je upravo hrvatska baština najbogatija božićnim popijevkama. Stoga ne čudi mnogobrojnost nastalih popijevki na hrvatskom tlu. Teško ih je pobrojiti jer su uglavnom sačuvane usmenom predajom. U njima se odražava pjesnički izričaj, koji je redovito usmjeren prema jaslama u štali u kojima leži Novorođenče. Gotovo svi spominju Isusovo rođenje u štali, patnju i siromaštvo na samom početku života, Mariju i Josipa, ali i pastire, napose prisutnost neopisive tajanstvene radosti unatoč velikoj izvanjskoj bijedi. Opjevano siromaštvo odražava veliku Božju sličnost sa siromašnim čovjekom i svime onim što se događa u ljudskom životu. Štoviše, uvodi nas u veliko spasenjsko Otajstvo rođenja Gospodina našega Isusa Krista.</p>
		<p>Prema sačuvanom rukopisnom glagoljskom Pariškom zborniku – Code Slave 11 iz 14. st. najstarija i prva zabilježena hrvatska narativna božićna pjesma je Bog se rodi v Vitliomi. Popriličan broj popijevki, njih 13, nalazi se u jednoj od najstarijih zbirki narodnoga duhovnog sadržaja, u poznatoj Pavlinskoj pjesmarici iz 1644. godine, te u jednom od značajnijih hrvatskih zbornika, Cithara octochorda iz 1701. godine, koji sadrži 29 božićnih napjeva. Značajna je i pjesmarica iz l803., Napivi bogoljubnih cerkvenih pisamah, Budim l850., koja je nastala na istoku Hrvatske, prva orguljska partitura koju je pripremio slavonski franjevac o. Marijan Jaić [02]; zatim Virgini Matri, Zagreb 1921., i Hrvatski crkveni kantual, Zagreb 1934. (za ova dva posljednja naslova naknadnu harmonizaciju i obradu napjeva načinio je Franjo Dugan i članovi Cecilijinskog društva) te krajnje opsežna hrvatska liturgijska pjesmarica Pjevajte Gospodu pjesmu novu (PGPN) iz 1985. Zahvaljujući diskografskim produkcijama u dvadesetom stoljeću, zaživjeli su mnogi kvalitetni napjevi različitih obrada i izvedbi na mnogim nosačima zvuka koji su ostali kao pečat sve do danas sačuvane i neprocjenjive baštine u Hrvata.</p>
		<p>Nepobitna je činjenica da su pučke božićne popijevke nastajale stoljećima dok nisu dobile svoj današnji oblik. Temeljene su i nadahnjivane etnoglazbom našega naroda uz prisutnost gregorijanskh napjeva, barem u razvoju onih zapisanih u najstarijim zapisima. Plod su hrvatskoga pučkog genija, potvrda izuzetne kulturne raznolikosti koja se prenosila s pokoljenja na pokoljenje i tako su postale prepoznatljiva općenarodna svojina. Tragajući za vjerodostojnim izvorima, poznati zagrebački povjesničar, etnograf, glazbeni pisac i kanonik Janko Barlè (1869.-1941.), vrsni poznavalac crkvene glazbe, u časopisu Sv. Cecilija iznosi tvrdnju da našim suvremenim popularnim popijevkama, kao što su Kyrie eleison, Svim na zemlji, Neba dvorani, Radujte se narodi, O Betleme, Veselje ti navješćujem…, nema traga prije 19. st. Dalje navodi kako tiskana izdanja Citharae octocordae, rukopisne pjesmarice, pa ni one njemačke i češke, nemaju ni srodnost ni obilježja naših pučkih popijevki. Time potvrđuje tezu originalnosti, tj. da su napjevi ipak morali nastati na našem tlu i da nisu uočeni neki drugi utjecaji na njih. Barlè još smatra da je Adam Alojzije Baričević (1756.-1806.), župnik sv. Marije u Zagrebu, bio samo autor teksta popularnih napjeva. Najvjerojatnije je skladatelj bio orguljaš zagrebačke prvostolnice, vrsni glazbenik Franjo Langer (1788. -1823.), a pjevao ih je zagrebački prebendar Ivan Siart, tada smatran dobrim pjevačem kod službe Božje. Ovu tvrdnju Barlè zasniva na zabilješci kanonika Adama Mravineca (1786.-1850.) koji je zabilježio da je A. Baričević običavao svake godine za zornice i mise božićnog razdoblja spjevati nove popijevke.</p>
		<p>I susjedni su narodi svojim napjevima izravno ili neizravno utjecali na naše stvaralaštvo. Mnoge su njihove pjesme zaživjele i u hrvatskom narodu te su se s vremenom stopile s našom baštinom i postale dio nje. Takve su popijevke: U se vrime godišća, Spavaj, spavaj, ditiću… Postoji, naime, čitav niz preuzetih popijevki iz drugih naroda, a kako su ih svirali strani orguljaši u hrvatskim crkvama one su postupno mijenjale, zapravo kvarile ukus našega naroda. Nesadržajnim tekstovima, ritmom i melodijom suprotstavljalo se hrvatskoj glazbenoj tradiciji koja je tako gubila svoju osobitost izričaja, crkvenost i nacionalnu vlastitost.</p>
		<p>Vrlo važna činjenica je i ta da je u ogromnim razmjerima prisutna tržišna utrka i komercijalizam u liturgijskom razdoblju Došašća i Božića. Ne možemo ne uočiti beskrupuloznost mnogih obrađivača, koji svojim bezobzirnim obradama i »popravcima« melodijski, ritmički i harmonijski narušavaju originalnost te mijenjaju vjerodostojnost i izvornost popjevaka do te mjere da ih se ne može ni prepoznati.</p>
		<p>Video -  <a href="https://www.youtube.com/watch?v=sfVjmvR4D-M" target="_blank">Božić Dolazi (Srebrna Krila)</a></p>
	</main>
	<footer>
		<p>Copyright &copy; 2020 Matija Milaković <a href="https://github.com/Kreateer/web-applications"><img src="img/GitHub-Mark-Light-32px.png" title="Github" alt="Github"></a></p>
	</footer>
</body>
</html>
